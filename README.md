Durante il periodo di Tirocinio presso l'Unical, l’attenzione è stata focalizzata sulla realizzazione di uno strumento innovativo per l’analisi dei dati, diverso da quanto già preesistente nel mercato online. Il progetto sviluppato infatti non si limita a fornire un semplice strumento di analisi, ma mira a creare un sistema ancora più avanzato e dettagliato, in grado di offrire informazioni strategiche e mirate per il settore di riferimento. In particolare, l’area di applicazione scelta è stata il settore automotive, un ambito in costante trasformazione, caratterizzato da sfide sempre più complesse e da un mercato altamente competitivo. Negli ultimi anni, la compravendita di autovetture nuove e usate ha assunto una dimensione fortemente digitale: oggi, il primo passo di un potenziale acquirente non è più legato allo spostamento fisico verso una concessionaria, ma ci si orienta verso la ricerca virtuale di informazioni e offerte da confrontare direttamente online. In questo contesto, per un’azienda, diventa fondamenta le comprendere quali siano le caratteristiche più ricercate dagli utenti, quali modelli attirino maggiore interesse e quali, invece, riscuotano meno successo. L’obiettivo del progetto è stato, quindi, lo sviluppo di uno strumento di analisi dei dati, mirato specificamente alla vendita di autovetture. Il sistema è stato progettato per raccogliere e interpretare informazioni strategiche come, per esempio, le caratteristiche delle auto più ricercate, le fasce di prezzo più richieste e i modelli con maggiore o minore attrazione sul mercato. Un ulteriore valore aggiunto del progetto è stato l’integrazione di funzionalità predittive: basandosi sullo storico dei dati raccolti, lo strumento è infatti in grado di stimare il potenziale successo di vendita di un’auto fornendo così agli operatori del settore un aiuto concreto per ottimizzare le proprie strategie di mercato. Grazie a questa innovazione, il sistema non si limita a descrivere il comportamento degli utenti, ma offre anche previsioni utili per migliorare la gestione delle vendite e l’adattamento alle tendenze del mercato. 

L’applicazione web sviluppata ha la finalità di aiutare l’utente ad avere un’esperienza di ricerca delle auto fluida e ottimizzata per ogni esigenza e d’altra parte aiutare l’amministratore del sistema a studiare i dati e dare una sorta di visione delle azioni dell’utente in modo da capire le richieste e soddisfarli nel tempo con auto inserite nel parco auto del concessionario sempre di loro interesse. L’utente avrà la possibilità di ricercare un’auto con una ricerca avanzata che include tutti i parametri di ricerca di un’auto. Si potrà ricercare tramite un solo parametro o tramite più parametri in modo da avere un risultato molto più coerente alle richieste dell’utente. L’amministratore invece avrà due sezioni dedicate speciali. La prima quella dell’analisi dei dati nonchè l’analisi dei dati raccolti tramite le azioni degli utenti: l’analisi sarà un insieme di dati raccolti, elaborati e resi visibili tramite diagrammi e grafici di vario genere adatti precisamente alle visualizzazioni del risultato dell’elaborazione. La seconda sezione è quella del calcolo della probabilità di vendita di un’auto: l’amministratore potrà inserire tutti i dati di un’auto che ha intenzione di acquistare per la vendita e tramite i dati raccolti ed elaborati dalle azioni degli utenti, auto vendute e altro, l’algoritmo di Machine Learning addestrato e sviluppato appositamente per il tipo di calcolo da effettuare, calcolerà una probabilità di vendita di quell’auto espressa in percentuale, oltre a ricreare una dettagliata tabella con i dati che hanno influenzato positivamente e negativamente la percentuale.


Entrati nell’applicazione web ci troviamo nella schermata Home

![](https://github.com/HackPietro/LuxuryPerformanceCars/blob/main/Immagini/Home.png)
